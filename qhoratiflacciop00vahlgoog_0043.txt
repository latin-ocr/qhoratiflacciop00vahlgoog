cambum

XXVII.

Natis in usum laetitiae scyphis

pugnare Thracum eat. tollite barbarum
morem verecundumque Bacchum
sanguineis prohibete rixis.

a vino et lucernis Medus acinaces
inmane quantum discrepat. inpium
lenite clamorem, sodales,
et cubito remanete presso.

voltis severi me quoque sumere
ιο partem Falerni? dicat Opuntiae

frater Megillae quo beatus

volnere, qua pereat sagitta.

cessat voluntas? non alia bibam

mercede. quae te cumque domat Venus
rs non erubescendis adurit

ignibus, ingenuoque semper

amore peccas. quidquid habes, age
depone tntis auribus. a miser,
quanta laborabas charybdi,

ao digne puer meliore flamma.

 

