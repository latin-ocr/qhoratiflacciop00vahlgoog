LIBER Ι.

II.

Ambubaiarum collegia, pharmacopolae,

mendici, mimae, balatrones, hoc genus omne
maestum ac sollicitum est cantoris morte Tigelli.
quippe benignus erat. contra hic, ne prodigus esse
dicatur metuens, inopi dare nolit amico,

frigus quo duramque famem propellere possit.
hunc si perconteris, avi cur atque parentis
praeclaram ingrata stringat malus ingluvie rem,
omnia conductis coemens obsonia nummis,
sordidus atque animi quod parvi nolit haberi,
respondet. laudatur ab his, culpatur ab illis.
Fufidius vappae famam timet ao nebulonis,

dives agris, dives positis in fenore nummis:

quinos hic capiti mercedes exsecat, atque

quanto perditior quisque est, tanto acrius urguet,
nomina sectatur modo sumpta veste virili

sub patribus duris tironum. ‘maxime' quianon
‘Iuppiter' exclamat simul atque audivit. ‘at in se
pro quaestu sumptum facit hic .' vix credere possis
quam sibi non sit amiens, ita ut pater ille,Terenti
fabula quem miserum gnato vixisse fugato

inducit, non se peius cruciaverit atque hic.

si quis nunc quaerat ‘quo res haec pertinet?', illuc:

 

