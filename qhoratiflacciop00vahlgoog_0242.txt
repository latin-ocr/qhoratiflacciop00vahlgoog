LIBER H.

es accedent anui et tractari mollius aetas
inbecilla volet: tibi quidnam accedet ad istam
quam puer et validus praesumis mollitiem, seu
dura valetudo inciderit seu tarda senectus?
rancidum aprum antiqui laudabant, non quia nasus
00 illis nullus erat, sed, credo, hac mente, quod hospes
tardius adveniens vitiatum commodius quam
integrum edax dominus consumeret. hos utinam iuter
heroas natum tellus me prima tulisset.
das aliquid famae, quae carmine gratior aurem
95 occupet humanam? grandes rhombi patinaeque
grande ferunt una cum damno dedecus: addc
iratum patruum, viciuos, te tibi iniquum
et frustra mortis cupidum cum derit egenti
as, laquei pretium. ‘iure' inquit ‘Trausius istis
100 iurgatur verbis: ego vectigalia magna
divitiasque habeo tribus amplas regibus .' ergo
qnod superat non est meiius quo insumere possis?
cur eget indignus quisquam, te divite? quare
templa ruunt antiqua deum? cur, inprobe, carae
105 non aliquid patriae tanto emetiris acervo?
uni nimirum recte tibi semper erunt res,
0 magnus posthac inimicis risus. uterne
ad casus dubios fidet sibi certius? hic qui
pluribus adsuerit mentem corpusque superbum,
110 an qui contentus parvo metuensque futuri
in pace, ut sapiens, aptarit idonea bello?

 

