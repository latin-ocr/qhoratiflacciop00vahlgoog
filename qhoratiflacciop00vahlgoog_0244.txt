monn 11 .

111.

‘Si raro scribes, ut toto non quater anno
membranam poscas, scriptorum quaeque retexens,
iratus tibi quod vini somnique benignus

nil dignum sermone canas, quid fiet? at ipsis
Saturnalibus huc fugisti sobrius. crgo

dic aliquid dignum promissis. incipe. nil est.
culpantur frustra calami inmeritusque laborat

iratis natus paries dis atque poetis.
atqui voltus erat multa et praeclara minantis
si vacuum tepido cepisset villula tecto.
quorsum pertinuit stipare Platona Menandro?
Eupolin, Archilochum, comites educere tantos?
invidiam placare paras virtute relicta?
contemnere, miser. vitanda est inproba Siren

l5 desidia, aut quidquid vita meliore parasti
ponendum aequo animo .' di te, Damasippo, deaeque
verum ob eonsilium donent tonsore. sed unde
tam bene me nosti? ‘postquam omnis res mea Ianum
ad medium fracta est, aliena negotia curo,

to excussus propriis. olim nam quaerere amabam
quo vafer ille pedes lavisset Sisyphus aere,
quid sculptum infabre, quid fusum durius esset,
callidus huic signo ponebam milia eentum; «

 

