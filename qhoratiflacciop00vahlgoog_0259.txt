250 sarisam

non alia quam qua Byzantia putuit orca.
hoc ubi confusum sectis inferbuit herbis
Corycioque croco sparsum stetit, insuper addes ·'
pressa Venafranae quod baca remisit olivae.
0 Picenis cedunt pomis Tiburtia suco:

nam facie praestant. venucula convenit ollis:
rectius Albanam fumo duraveris uvam.
hanc ego cum malis, ego faecem primus et allec, ¹
primus et invenior piper album cum sale nigro

11 incretum puris circumposuisse catillis.
inmane est vitium dare milia terna macello
angustoque vagos piscis urguere catino .
magna movet stomacho fastidia seu puer unctis
tractavit calicem manibus, dum furta ligurrit,
sive gravis veteri creterrae limus adhaesit.
vilibus in scopis, in mappis, in scobe quantus
consistit sumptus? neglectis, flagitium ingens.
ten lapides varios lutulenta radere palma
et Tyrias dare circum inlota toralia vestis,
oblitum quanto curam sumptumque minorem
hacc habeant, tanto reprendi iustius illis
1111 nisi divitibus nequeant contingere mensisi’
docte Cati, per amicitiam divosque rogatus
ducere me auditum perges quocumque memento.
nam quamvis memori reseras mihi pectore cunct:
non tamen interpres tantundem iuveris. adde
voltum habitumque hominis, quem tu vidissebea

 

