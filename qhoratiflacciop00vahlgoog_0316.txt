LIBER 1.

105 quem Mandela bibit, rugosus frigore pagna,
qnid sentire putas, quid credis, amice, precari?
‘sit mihi qnod nune est, etiam minus, et mihi vivam
quod superest aevi, siquid superesse volunt di:
sit bona librorum et provisae frugis in annum
110 copia, neu fluitem dubiae spe pendulus horae.
sed satis est orare Iovem, qui ponit et aufert,
. detritam, det opes3 aequum mi animum ipseparab0.'

XVIIII.

Prisco si credis, Maecenas docte, Cratino,
nulla placere diu nec¹ vivere carmina possunt
quae scribuntur aquae potoribus. ut male sanos
adscripsit Liber satyris faunisque poetas,

'a vina fere dulces oluerunt mane camenae.
laudibus arguitur vini vinosus Homerus:
Ennius ipse pater numquam nisi potus ad arma
prosiluit dicanda. ‘forum putealque Libonis
mandabo siccis, adimam cantare severis ,³

10 hoc simul edixi, non cessavere poetae
nocturno certare mero, putere diurno.
quid? siquis voltu torvo ferus et pede nudo
exiguaeque togae simulet textore Catonem,
virtutemne repraesentet moresque Catonis?

aab

 

