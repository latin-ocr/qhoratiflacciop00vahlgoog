312 personnarum

te nostris ducibus, te Grais anteferendo,

to cetere nequaqnam simili ratione modoque
aestimat, et nisi quae terris semota suisque
temporibus defuncta ridet, fastidit et odit,
sie fautor veterum, ut tabulas peccare vetantis
quas bis quinque viri sanxerunt, foedera regum

25 vel Gabiis vel cum rigidis aequata Sabinis,
pontificum libros, annosa volumina vatum
dictitet Albano musas in monte locutas.
si, quia Graiorum sunt antiquissima quaeque
scripta vel optima, Romani pensantur eadem

30 scriptores trutina, non estquod multa loquamur:
nil intra est olea, nil extra estin nuce duri,
venimus ad summum fortunae, pingimus atque
psallimus et luctemur Achivis doctius unctis.
si meliora dies, ut vina, poemata reddit,

35 scire velim, chartis pretium quotus adroget annus.
scriptor abhinc annos centum qui decidit, inter
perfectos veteresque referri debet an inter
vilis atque novos? excludat iurgia finis.

‘est vetus atque probus centum qui perficit annos.’
ιο quid qui deperiit minor uno mense vel anno,
inter quos referendus erit? veteresne poetas,

an quos et praesens et postera respuat aetas?

‘iste quidem veteres inter ponetur honeste,

qui vel mense brevi vel toto est iunior anno.'
45 utor permisso, caudaeque pilos ut equinae

 

