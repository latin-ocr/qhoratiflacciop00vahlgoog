arc nmsromnuu

os tenerum pueri balbumque poeta figurat,
torquet ab obscaenis iam nunc sermonibus aurem,
mox etiam pectus praeceptis format amicis,
asperitatis et invidiae correptor et irae,

130 recte facta refert, orientia tempora notis
instruit exemplis, inopem solatur et aegrum.
castis cum pueris ignara puella mariti
disceret unde preces, vatem ni musa dedisset?
poscit opem chorus et praesentia numina sentit,

rot caelestis inploret aquas docta prece blandus,
avertit morbos, metuenda pericula pellit,
inpetrat et paoem ot locupletem frugibus annum.
carmine di superi placantur, carmine manes.
agricolae prisci, fortes parvoque beati,

rso condita post frumenta levantes tempore festo
corpus et ipsum animum spe finis dura ferentem
cum sociis operum pueris et coniuge fida,
Tellurem porca, Silvanum lacte piabant,
floribus et vino Genium memorem brevis aevi.

145 Fescennina per hunc inventa licentia morem
versibus alteruis opprobria rustica fudit,
libertasque recurrentis accepta pcr annos
lusit amabiliter, donec iam saevus apertam
in rabiem coepit verti iocus et per honestas

rto ire domos inpune minax. doluere cruento
dente lacessiti: fuit intactis quoque cura
condicione super communi: quin etiam lex

 

